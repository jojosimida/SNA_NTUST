第068回 甘寧百騎劫魏營 左慈擲杯戲曹操
　　卻說孫權在濡須口收拾軍馬，忽報曹躁自漢中領兵四十萬前來救合淝。孫權與謀士計議，先撥董襲、徐盛二人領五十只大船，在濡須口埋伏；令陳武帶領人馬，往來江岸巡哨。張昭曰：“今曹躁遠來，必須先挫其銳氣。”權乃問帳下曰：“曹躁遠來，誰敢當先破敵，以挫其銳氣？”淩統出曰：“某願往。”權曰：“帶多少軍去？”統曰：“三千人足矣。”甘寧曰：“只須百騎，便可破敵，何必三千！”淩統大怒。兩個就在孫權面前爭競起來。權曰：“曹軍勢大，不可輕敵。”乃命淩統帶三千軍出濡須口去哨探，遇曹兵，便與交戰。淩統領命，引著三千人馬，離濡須塢。塵頭起處，曹兵早到。先鋒張遼與淩統交鋒，鬥五十合，不分勝敗。孫權恐淩統有失，令呂蒙接應回營。甘甯見淩統回，即告權曰：“寧今夜只帶一百人馬去劫曹營；若折了一人一騎，也不算功。”孫權壯之，乃調撥帳下一百精銳馬兵付寧；又以酒五十瓶，羊肉五十斤，賞賜軍士。甘甯回到營中，教一百人皆列坐，先將銀碗斟酒，自吃兩碗，乃語百人曰：“今夜奉命劫寨，請諸公各滿飲一觴，努力向前。”眾人聞言，面面相覷。甘寧見眾人有難色，乃拔劍在手，怒叱曰：“我為上將，且不惜命；汝等何得遲疑！”眾人見甘寧作色，皆起拜曰：“願效死力。”甘寧將酒肉與百人共飲食盡，約至二更時候取白鵝翎一百根，插於盔上為號；都披甲上馬，飛奔曹躁寨邊，拔開鹿角，大喊一聲，殺入寨中，徑奔中軍來殺曹躁。原來中軍人馬，以車仗伏路穿連，圍得鐵桶相似，不能得進。甘寧只將百騎，左沖右突。曹兵驚慌，正不知敵兵多少，自相擾亂。那甘寧百騎，在營內縱橫馳驟，逢著便殺。各營鼓噪，舉火如星，喊聲大震。甘甯從寨之南門殺出，無人敢當。孫權令周泰引一枝兵來接應。甘寧將百騎回到濡須。躁兵恐有埋伏，不敢追襲。後人有詩贊曰：“鼙鼓聲喧震地來，吳師到處鬼神哀！百翎直貫曹家寨，盡說甘甯虎將才。”甘寧引百騎到寨，不折一人一騎；至營門，令百人皆擊鼓吹笛，口稱“萬歲”，歡聲大震。孫權自來迎接。甘寧下馬拜伏。權扶起，攜寧手曰：“將軍此去，足使老賊驚駭。非孤相舍，正欲觀卿膽耳！”即賜絹千匹，利刀百口。寧拜受訖，遂分賞百人。權語諸將曰：“孟德有張遼，孤有甘興霸，足以相敵也。”

　　次日，張遼引兵搦戰。淩統見甘甯有功，奮然曰：“統願敵張遼。”權許之。統遂領兵五千，離濡須。權自引甘寧臨陣觀戰。對陣圓處，張遼出馬，左有李典，右有樂進。淩統縱馬提刀，出至陣前。張遼使樂進出迎。兩個鬥到五十合，未分勝敗。曹躁聞知，親自策馬到門旗下來看，見二將酣鬥，乃令曹休暗放冷箭。曹休便閃在張遼背後，開弓一箭，正中淩統坐下馬，那馬直立起來，把淩統掀翻在地。樂進連忙持槍來刺。槍還未到，只聽得弓弦響處，一箭射中樂進面門，翻身落馬。兩軍齊出，各救一將回營，鳴金罷戰。淩統回寨中拜謝孫權。權曰：“放箭救你者，甘寧也。”淩統乃頓首拜寧曰：“不想公能如此垂恩！”自此與甘寧結為生死之交，再不為惡。且說曹躁見樂進中箭，令自到帳中調治。次日，分兵五路來襲濡須：躁自領中路；左一路張遼，二路李典；右一路徐晃，二路龐德。每路各帶一萬人馬，殺奔江邊來。時董襲、徐盛二將，在樓船上見五路軍馬來到，諸軍各有懼色。徐盛曰：“食君之祿，忠君之事，何懼哉！”遂引猛士數百人，用小船渡過江邊，殺入李典軍中去了。董襲在船上，令眾軍擂鼓呐喊助威。忽然江上猛風大作，白浪掀天，波濤洶湧。軍士見大船將覆，爭下腳艦逃命。董襲仗劍大喝曰：“將受君命，在此防賊，怎敢棄船而去！”立斬下船軍士十余人。須臾，風急船覆，董襲竟死于江口水中。徐盛在李典軍中，往來衝突。

　　卻說陳武聽得江邊廝殺，引一軍來，正與龐德相遇，兩軍混戰。孫權在濡須塢中，聽得曹兵殺到江邊，親自與周泰引軍前來助戰。正見徐盛在李典軍中攪做一團廝殺，便麾軍殺入接應。卻被張遼、徐晃兩枝軍，把孫權困在垓心。曹躁上高阜處看見孫權被圍，急令許諸縱馬持刀殺入軍中，把孫權軍沖作兩段，彼此不能相救。

　　卻說周泰從軍中殺出，到江邊，不見了孫權，勒回馬，從外又殺入陣中，問本部軍：“主公何在？”軍人以手指兵馬厚處，曰：“主公被圍甚急！”周泰挺身殺入，尋見孫權。泰曰：“主公可隨泰殺出。”於是泰在前，權在後，奮力衝突。泰到江邊，回頭又不見孫權，乃複翻身殺入圍中，又尋見孫權。權曰：“弓弩齊發，不能得出，如何？”泰曰：“主公在前，某在後，可以出圍。”孫權乃縱馬前行。周泰左右遮護，身被數槍，箭透重鎧，救得孫權。到江邊，呂蒙引一枝水軍前來接應下船。權曰：“吾虧周泰三番衝殺，得脫重圍。但徐盛在垓心，如何得脫？”周泰曰：“吾再救去。”遂輪槍複翻身殺入重圍之中，救出徐盛。二將各帶重傷。呂蒙教軍士亂箭射住岸上兵，救二將下船。卻說陳武與龐德大戰，後面又無應兵，被龐德趕到峪口，樹林叢密；陳武再欲回身交戰，被樹株抓往袍袖，不能迎敵，為龐德所殺。曹躁見孫權走脫了，自策馬驅兵，趕到江邊對射。呂蒙箭盡，正慌間，忽對江一宗船到，為首一員大將，乃是孫策女婿陸遜，自引十萬兵到；一陣射退曹兵，乘勢登岸追殺曹兵，複奪戰馬數千匹，曹兵傷者，不計其數，大敗而回。于亂軍中尋見陳武屍首，孫權知陳武已亡，董襲又沉江而死，哀痛至切，令人入水中尋見董襲屍首，與陳武屍一齊厚葬之。又感周泰救護之功，設宴款之。權親自把盞，撫其背，淚流滿面，曰：“卿兩番相救，不惜性命，被槍數十，膚如刻畫，孤亦何心不待卿以骨肉之恩、委卿以兵馬之重乎！卿乃孤之功臣，孤當與卿共榮辱、同休戚也。”言罷，令周泰解衣與眾將觀之：皮肉肌膚，如同刀剜，盤根遍體。孫權手指其痕，一一問之。周泰具言戰鬥被傷之狀。一處傷令吃一觥酒。是日，周泰大醉。權以青羅傘賜之，令出入張蓋，以為顯耀。權在濡須，與躁相拒月餘，不能取勝。張昭，顧雍上言：“曹躁勢大，不可力取；若與久戰，大損士卒：不若求和安民為上。”孫權從其言，令步騭往曹營求和，許年納歲貢。躁見江南急未可下，乃從之，令：“孫權先撤人馬，吾然後班師。”步騭回覆，權只留蔣欽、周泰守濡須口，盡發大兵上船回秣陵。躁留曹仁、張遼屯合淝，班師回許昌。文武眾官皆議立曹躁為魏王。尚書崔琰力言不可。眾官曰：“汝獨不見荀文若乎？”琰大怒曰：“時乎，時乎！會當有變，任自為之！”有與琰不和者，告知躁。躁大怒，收琰下獄問之。琰虎目虯髯，只是大罵曹躁欺君奸賊。廷尉白躁，躁令杖殺崔琰在獄中。後人有贊曰：“清河崔琰，天性堅剛；虯髯虎目，鐵石心腸；奸邪辟易，聲節顯昂；忠於漢主，千古名揚！”

　　建安二十一年夏五月，群臣表奏獻帝，頌魏公曹躁功德，極天際地，伊、周莫及，宜進爵為王。獻帝即令鐘繇草詔，冊立曹躁為魏王。曹躁假意上書三辭。詔三報不許，躁乃拜命受魏王之爵，冕十二旒，乘金根車，駕六馬，用天子車服鑾儀，出警入蹕，于鄴郡蓋魏王宮，議立世子。躁大妻丁夫人無出。妾劉氏生子曹昂，因征張繡時死于宛城。卞氏所生四子：長曰丕，次曰彰，三曰植，四曰熊。於是黜丁夫人，而立卞氏為魏王后。第三子曹植，字子建，極聰明，舉筆成章，躁欲立之為後嗣。長子曹丕，恐不得立，乃問計于中大夫賈詡。詡教如此如此。自是但凡躁出征，諸子送行，曹植乃稱述功德，發言成章；惟曹丕辭父，只是流涕而拜，左右皆感傷。於是躁疑植乖巧，誠心不及丕也。丕又使人買囑近侍，皆言丕之德。躁欲立後嗣，躊躇不定，乃問賈詡曰：“孤欲立後嗣，當立誰？”賈詡不答，躁問其故，詡曰：“正有所思，故不能即答耳。”躁曰：“何所思？”詡對曰：“思袁本初、劉景升父子也。”躁大笑，遂立長子曹丕為王世子。

　　冬十月，魏王宮成，差人往各處收取奇花異果，栽植後苑。有使者到吳地，見了孫權，傳魏王令旨，再往溫州取柑子。時孫權正尊讓魏王，便令人於本城選了大柑子四十餘擔，星夜送往鄴郡。至中途，挑擔役夫疲困，歇於山腳下，見一先生，眇一目，跛一足，頭戴白藤冠，身穿青懶衣，來與腳夫作禮，言曰：“你等挑擔勞苦，貧道都替你挑一肩何如？”眾人大喜。於是先生每擔各挑五裡。但是先生挑過的擔兒都輕了。眾皆驚疑。先生臨去，與領柑子官說：“貧道乃魏王鄉中故人，姓左，名慈，字元放，道號烏角先生。如你到鄴郡，可說左慈申意。”遂拂袖而去。

　　取柑人至鄴郡見躁，呈上柑子。躁親剖之，但只空殼，內並無肉。躁大驚，問取柑人。取柑人以左慈之事對。躁未肯信，門吏忽報：“有一先生，自稱左慈，求見大王。”躁召入。取柑人曰：“此正途中所見之人。”躁叱之曰：“汝以何妖術，攝吾佳果？”慈笑曰：“豈有此事！”取柑剖之，內皆有肉，其味甚甜。但躁自剖者，皆空殼。躁愈驚，乃賜左慈坐而問之。慈索酒肉，躁令與之，飲酒五鬥不醉，肉食全羊不飽。躁問曰：“汝有何術，以至於此？”慈曰：“貧道于西川嘉陵峨嵋山中，學道三十年，忽聞石壁中有聲呼我之名；及視，不見。如此者數日。忽有天雷震碎石壁，得天書三卷，名曰《遁甲天書》。上卷名‘天遁’，中卷名‘地遁’，下卷名‘人遁’。天遁能騰雲跨風，飛升太虛；地遁能穿山透石；人遁能雲遊四海，藏形變身，飛劍擲刀，取人首級。大王位極人臣，何不退步，跟貧道往峨嵋山中修行？當以三卷天書相授。”躁曰：“我亦久思急流勇退，奈朝廷未得其人耳。”慈笑曰：“益州劉玄德乃帝室之胄，何不讓此位與之？不然，貧道當飛劍取汝之頭也。”躁大怒曰：“此正是劉備細作！”喝左右拿下。慈大笑不止。躁令十數獄卒，捉下拷之。獄卒著力痛打，看左慈時，卻——熟睡，全無痛楚。躁怒，命取大枷，鐵釘釘了，鐵鎖鎖了，送入牢中監收，令人看守。只見枷鎖盡落，左慈臥於地上，並無傷損。連監禁七日，不與飲食。及看時，慈端坐於地上，面皮轉紅。獄卒報知曹躁，躁取出問之。慈曰：“我數十年不食，亦不妨；日食千羊，亦能盡。”躁無可奈何。

　　是日，諸官皆至王宮大宴。正行酒間，左慈足穿木履，立於筵前。眾官驚怪。左慈曰：“大王今日水陸俱備，大宴群臣，四方異物極多，內中欠少何物，貧道願取之。”躁曰：“我要龍肝作羹，汝能取否？”慈曰：“有何難哉！”取墨筆於粉牆上畫一條龍，以袍袖一拂，龍腹自開。左慈于龍腹中提出龍肝一副，鮮血尚流。躁不信，叱之曰：“汝先藏於袖中耳！”慈曰：“即今天寒，草木枯死；大王要甚好花，隨意所欲。”躁曰：“吾只要牡丹花。”慈曰：“易耳。”令取大花盆放筵前。以水-之。頃刻發出牡丹一株，開放雙花。眾官大驚，邀慈同坐而食。少刻，庖人進魚膾。慈曰：“膾必松江鱸魚者方美，”躁曰：“千里之隔，安能取之？”慈曰：“此亦何難取！”教把釣竿來，於堂下魚池中釣之。頃刻釣出數十尾大鱸魚，放在殿上。躁曰：“吾池中原有此魚。”慈曰：“大王何相欺耶？天下鱸魚只兩腮，惟松江鱸魚有四腮：此可辨也。”眾官視之，果是四腮。慈曰：“烹松江鱸魚，須紫芽姜方可。”躁曰：“汝亦能取之否？”慈曰：“易耳。”令取金盆一個，慈以衣覆之。須臾，得紫芽姜滿盆，進上躁前。躁以手取之，忽盆內有書一本，題曰《孟德新書》。躁取視之，一字不差。躁大疑，慈取桌上玉杯，滿斟佳釀進躁曰：“大王可飲此酒，壽有千年。”躁曰：“汝可先飲。”慈遂拔冠上玉簪，於杯中一畫，將酒分為兩半；自飲一半，將一半奉躁。躁叱之。慈擲杯於空中，化成一白鳩，繞殿而飛。眾官仰面視之，左慈不知所往。左右忽報：“左慈出宮門去了。”躁曰：“如此妖人，必當除之！否則必將為害。”遂命許褚引三百鐵甲軍追擒之。

　　褚上馬引軍趕至城門，望見左慈穿木履在前，慢步而行。褚飛馬追之，卻只追不上。直趕到一山中，有牧羊小童，趕著一群羊而來，慈走入羊群內。褚取箭射之，慈即不見。褚盡殺群羊而回。牧羊小童守羊而哭，忽見羊頭在地上作人言，喚小童曰：“汝可將羊頭都湊在死羊腔子上。”小童大驚，掩面而走。忽聞有人在後呼曰：“不須驚走，還汝活羊。”小童回顧，見左慈已將地上死羊湊活，趕將來了。小童急欲問時，左慈已拂袖而去。其行如飛，倏忽不見。

　　小童歸告主人，主人不敢隱諱，報知曹躁。躁畫影圖形，各處捉拿左慈。三日之內，城裡城外，所捉眇一目、跛一足、白藤冠、青懶衣、穿木履先生，都一般模樣者，有三四百個。哄動街市。躁令眾將，將豬羊血潑之，押送城南教場。曹躁親自引甲兵五百人圍住，盡皆斬之。人人頸腔內各起一道青氣，到上天聚成一處，化成一個左慈，向空招白鶴一隻騎坐，拍手大笑曰：“土鼠隨金虎，奸雄一旦休！”躁令眾將以弓箭射之。忽然狂風大作，走石揚沙；所斬之屍，皆跳起來，手提其頭，奔上演武廳來打曹躁。文官武將，掩面驚倒，各不相顧。正是：奸雄權勢能傾國，道士仙機更異人。未知曹躁性命如何，且看下文分解——

　　                                                  
